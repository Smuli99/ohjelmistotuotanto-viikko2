# Retrospektiivitekniikat

<details>
<summary>Start, Stop, Continue, More of, Less of Wheel</summary>

**Käyttö:**

- Nopea tapa käydä läpi *meta*-prosessikeskustelua
- Kesto: noin 10-25 minuuttia riippuen tiimin koosta

**Kuvaus:**

- Ohjaaja kerää tiimin avoimia kommentteja ympyrän avulla 5 osa-alueesta
- Tiimi keskustelee ja arvioi sprinttiä/iterointia osa-alueen perusteella
- Keskustelun jälkeen voidaan sopia konkreettisia muutoksia, jotka toteutetaan seuraavaan sprinttiin

**Tarvikkeet:**

- Tussi
- Taulu

**Prosessi:**

1. Piirrä ympyrä julisteelle, jaa se viiteen osa-alueeseen ja kirjoita osiin sanat:
    - "Aloita"
    - "Lopeta"
    - "Jatka"
    - "Lisää"
    - "Vähennä"

2. Kysy:
    - Aloita:  Mitä meidän tulisi aloittaa tekemään, mitä emme ehkä ole vielä tehneet?
    - Lopeta:  Mitä meidän tulisi lopettaa tekemään, koska se ei edisty tai on tiellä?
    - Jatka:   Mikä toimii hyvin ja mitä haluamme jatkaa tekemään?
    - Lisää:   Mitä meidän tulisi tehdä enemmän?
    - Vähennä: Mitä meidän tulisi tehdä vähemmmän?

3. Kannusta kommentteja kaikissa kategorioissa. Selvennä, mihin kategoriaan kommentti kuuluu ja kirjaa se (tai sen yhteenveto) julisteelle.
   Käytä hiljaisuutta - odota kommentteja.

</details>
<details>
<summary>Glad, Sad, Mad</summary>

**Käyttö:**

- Retrospektiivi ilman kikkailuja, jossa painotetaan asioiden laajuutta syyvyyden sijaan ongelmien käsittelyssä
- Kesto: enintään 60 minuuttia

**Kuvaus:**

- Sprintin aikana esiin tulleet ongelmat, muutokset ja havainnot kirjataan kaikkien osallistujien kesken ja luokitellaan ne kolmeen kategoriaan:

    - Glad (positiiviset huomiot)
    - Sad (negatiiviset huomiot)
    - Mad (valitukset)

- Osallistujat äänestävät sen jälkeen, mitä asioita käsitellään, ja ne käydään läpi eniten ääniä saanesta vähiten ääniä saaneeseen,
  kunnes kaikki asiat on käsitelty loppuun

**Tarvikkeet:**

- Muistilaput
- Taulu
- Kynät

**Prosessi:**

1. Havaintojen kirjaaminen:
    - Jokainen osallistuja kirjoittaa muistiinpanoja edellisen sprintin havainnoistaan
    - Muistiinpanojen tulisi olla lyhyitä

2. Muistiinpanojen esittely ja sijoittelu:
    - Muistiinpanot esitellään vuorotellen ja sijoitetaan taululle

3. Taulun jakaminen:
    - Taulu jaetaan kolmeen sarakkeeseen: Glad, Sad ja Mad

4. Muistiinpanojen ryhmittely:
    - Samankaltaiset havainnot sijoitetaan fyysisesti yhteen

5. Äänestys:
    - Kaikki osallistujat äänestävät, mitä asioita käsitellään tarkemmin
    - Esim. osallistujat käyvät merkitsemässä ne kortit joita halutaan käsitellä

6. Keskustelu ja toimenpiteet:
    - Keskustelu käydään läpi eniten ääniä saaneesta vähiten ääniä saaneeseen
    - Keskustelun pääpaino on toimenpiteissä, jotka voidaan toteuttaa seuraavassa sprintissä



</details>
